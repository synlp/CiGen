无名氏<s1>导引<s2>重亲万寿，八帙衍新元。</s>礼典备文孙。</s>温温和气迎长日，宝册焕瑶琨。</s>徽音显号自尧门。</s>德行已该存。</s>更期昌算齐箕翼，愈久愈崇尊。
无名氏<s1>导引<s2>笳鼓发、云惨寒空。</s>丹去、卷悲风。</s>忧勤六载亲几务，有巍巍、圣德仁功。</s>褰裳尊处大安宫。</s>荆鼎就、遽遗弓。</s>仙游攀不及，臣民号恸诉苍穹。
无名氏<s1>导引<s2>龟书畀姒，历数在皇躬。</s>揖逊仰高风。</s>鼎湖龙去遗弓堕，冠剑锁深宫。</s>涂山齐德翊成功。</s>仙魄蚤宾空。</s>珍台闲馆栖神地，献飨永无穷。