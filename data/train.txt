和岘<s1>导引<s2>气和玉烛，睿化著鸿明。</s>缇管一阳生。</s>郊禋盛礼燔柴毕，旋轸凤凰城。</s>森罗仪卫振华缨。</s>载路溢欢声。</s>皇图大业超前古，垂象泰阶平。</s>岁时丰衍，九土乐升平。</s>睹寰海澄清。</s>道高尧舜垂衣治，日月并文明。</s>嘉禾甘露登歌荐，云物焕祥经。</s>兢兢惕惕持谦德，未许禅云亭。
王<s1>导引<s2>忆玉清景，繁盛极当时。</s>千古事难追。</s>汉家别庙秋风起，空出奉宸衣。</s>三山浮海日晖晖。</s>羽盖共云飞。</s>灵宫旧是栖真处，还望玉舆归。
苏轼<s1>导引<s2>帝城父老，三岁望尧心。</s>天远玉楼深。</s>龙颜仿佛笙箫远，肠断属车音。</s>离宫春色琐瑶林。</s>云阙海沈沈。</s>遗民犹唱当时曲，秋雁起汾阴。
苏轼<s1>导引<s2>经文纬武，十有九年中。</s>遗烈震羌戎。</s>渭桥夹道千君长，犹是建元功。</s>西瞻温洛与神崧。</s>莲宇照琼宫。</s>人间俯仰成今古，流泽自无穷。
范祖禹<s1>导引<s2>思齐文母，盛烈对皇天。</s>演宝祚千年。</s>卿云复旦治功全。</s>厌人世登仙。</s>龙舆忽掩三川。</s>彩仗属车旋。</s>维清象舞告英宣。</s>入诗颂歌弦。